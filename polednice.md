__Polednice__

Šílíš, chováš se tak zrádně,  
snažím se to chápat marně.  
Těžko odpustit takové činy,  
dvě kukadla uvnitř divočiny.  

Nemá smysl říci pár vět,  
nasaď mi brýle skrz které vidíš svět.  
Rozumím ti, zažíváš děs,  
motiv je hned jasný.  
Nedělej to příliš často,  
je to vážně strašný.  

Zdá se ti tak skutečná, já vím.  
Až ucítím ji, v duchu pozdravím.  
Snažíš se mě před ní chránit,  
z mého úhlu mě chceš dávit.  

Divíš se, že chci se stranit?  
Zkus nás příliš neporanit.  
Věř mi, žádná tady není...  
Nebezpečný je jen tvůj strach z ní.  
